41

bilem atque inconstantem, quique modo ei gratissimus fuerit, subito
in eius invidiam incidere3 in contionibus eam rhetorum artibus
temere adsentiri neque orationes diiudicare, cum de summis rebus
consilia capiat“ 1). His verbis, etsi praeconis The-bani sunt popularis
imperio inimici, tamen Euripidis ipsius sententiam declarari vel inde
patet, quod ea a Theseo non refelluntur similiaque convicia etiam
aliis personis tribuuntur, imprimis de temerariis populi adsentato-
ribus et iuvenibus pecuniae gloriaeque cupidis, qui sui commodi
causa cives perdant et patriae famam apud exteros dehonestent 2).

Effrenatum vulgus cum tali modo patriae sit perniciei atque
dedecori, optime omnium saluti consulitur, si moderatorum civium
parti re publica commissa penes bonos et cives et duces potentia
est. Et qualis bonus civis esse debeat, diserte expositum reperimus
in Adrasti laudatione funebri, quam non pro heroici temporis ra-
tione 3), sed ut exempla imitanda civibus proponerentur conscriptam
esse ex ipsius orationis fine clarissime elucet 4). Quod Theseus
moderatos cives ordinem rei publicae (κόσμον ὅντιν’ ἂν τάξῃ πόλις)
servare dixit, Adrastus hic explicat, quae virtutes bonis civibus
exercendae sint ad ordinem illum servandum: ⁷,Bonum civem, si
fortunis sit ornatus, non insolentem divitias iactare, sed non igno-
rantem mediocria sufficere conviviis et voluptatibus modice frui
neque maiores quam virum pauperem animos gerere, esse verum
amicum amicis, et absentibus et praesentibus, comem erga cives
et servos. Si vero pauper sit, tamen dona aliorum respuere, ne
pecunia obstrictus serviles ostendat mores. Iniuria lacessitum non
civitatem, sed eos qui nocuerint odio persequi, quoniam civitati
culpae verti non possit, si malorum ducum facinoribus diffametur.

¹) Cf. Suppl. v. 412—425.
2) Cf. verba Adrasti v. 160. 879 sq. Thesei v. 231 sqq.
3) Cf. Bergk. l. e. pag. 536 adn. 221. Hart. Eur. rest. H pag. 98 sq.
4) Cf. Suppl. V. 913 sqq.
. . . ἦ δ’ εὐανδρία

διδακτός, εἴπερ καὶ βρέφος διδάσκεται

λέγειν ἀκούειν τῆ ὧν μάθησιν οὗκ ἔχει.

(ἳ δ’ ἂν μάθῃ τις, ταῦτα σώζεσθαι φιλεῖ

πρὸς γῆρας. οὕτω παῖδας εὖ παιδεύετε.

