I.

Admirabili patriae amore ducti poetae tragici saepius laudes
Athenarum fabulis suis inseruerunt ¹), imprimis autem, id quod iam
antiqui scriptores praedicarunt 2), Euripides, quem omnes patriae
celebrandae occasiones captasse atque adeo materiam tragoediarum
ex antiquiore Atticae historia deprompsisse videmus 3). Eodem in
Supplicum quoque fabula eum intendisse et ex ipso argumento
electo atque immutato facile cognoscitur neque veterem grammati-
cum, cui hypothesim debemus, praeteriit 4). Nullam enim earum ⁴
rerum, quas Athenienses antiquiore tempore praeclare gesserant,
tantae sibi laudi tribuebant quam illustrissimum illud facinus Thesei,
qui corpora Argivorum in Thebis oppugnandis caesorum tradere
Thebanos coegerat. Neque id mirabitur, qui reputaverit quantum
nefas Graeci mortuis vim inferre omni tempore habuerint, quanta
religione eam legem servaverint, qua sancitum erat, ut victores

¹) Cf. Aesch. Eunien. V. 916 sqq. Sophocl. Oed. Col. V. 668 sqq. Eur.
Med. v. 824 sqq. Guetzlaff. l. 0. pag. 2. In citandis locis fabularum Aeschyli
et Sophoclis secutus sum editiones G. Dindorfii Lips. 1870, Euripidis, editionem
Nauokii ibid. 1866.

2) Cf. Aeschin. Timarch. ξ 151. Lycurg. Leocr. §loo Plutarch. Moral.
pag. 604 D. Eur-ip. fab. frgm. 362 adn. (ed. Nauck). Schenkl. l. c. pag. 8.

3) Huiusmodi sunt Aegeus Alope Erechtheus Heraclidae Hercules fur.
uterque Hippolytus Ion Supplices Theseus. Cf. Schenkl. 1. 0. pag. 23. Uberius
de his fabulis disseruit U. de Wilamoudtz-Moellendorff Analecta Euripidea,
Berol. 1875 pag. 178 sqq.

4) Cf. quod in Suppl. argumento legitur τὸ δὲ δρᾶμα ἐγκώμιον Ἀθηνῶν.

