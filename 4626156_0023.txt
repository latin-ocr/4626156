16

ab Aristophane docemur 1). Paulo post Alcibiades eandem viam
ingressus est, cum odio Lacedaemoniorum, qui eo contempto per
Niciam et Lachetem pacem cum Atheniensibus fecerant, tum quod
societatem Argivorum magis quam amicitiam Lacedaemoniorum
patriae prodesse persuasum habebat 2). Itaque iam anno 421
summa virium contentione Niciae obstitit, ne pacem conficeret, et
post initam pacem operam dedit, ut bellum redintegraretur, monens
Lacedaemonios non ex animi sententia Atheniensibus cupere, sed ea
tantum de causa pacem quaerere, ut Argivos desolatos auxilioque
destitutos eo facilius opprimere possent, praesertim cum pax ab
ipsis quondam cum Argivis in triginta annos facta iam ad finem
vergeret 3). Quod ipse domi, amIci eius Argis moliebantur, quos
hortatus erat, ut Spartanis adversari perseverarent neve de foedere
Atheniensium desperarent 4). Maxime autem consilia Alcibiadis
adiuvabat, quod Lacedaemonii pacis condiciones exsequi cuncta-
bantur. Quamquam enim iis sorte evenerat, ut initium exsequendi
facerent 5), Athenienses autem iam Lacedaemonios Pyli captos resti-
tuerant, tamen neque urbes Thracias tradiderunt, neque Thebanos
adduxerunt, ut Panactum captosque Athenienses traderent 6). Atque
cum ephori Lacedaemonii in annum 420 creati ad bellum promp-
tiores cum 'Thebanis foedus facerent, quo Nicianam pacem aperte
violabant, Thebani autem Panactum solo aequarent idque Spartani
probasse viderentur, tum quidem tanta Athenis omnium ira de
Lacedaemoniorum perfidia coorta est, ut horum legati, qui paulo
post Athenas advenerunt captivos et ruinas Panaeti offerentes, vehe-
mentissime incusati aspero responso dimitterentur ⁷). Alcibiades

1) Cf. Equit. x. 465 sqq. ubi botularius Cleoni haec obicit:
‹nxoz‘l' a, {V Αθγει y Οἷα πθαῖτὸι ](11ἰ9”ά1),δι ·
Ts( losfslo'll! [λέν J—loyfflozg φίλους ruti! ποιεῖ
ἰδίᾳ ὃ ἐκεῖ Λακεδαιμονίοις ξυγγίγνεται.
Quibus ex verbis satis apparet Cleonem eo tempore cum Argivis de foedere
egisse. Vid. Gilb. 1. c. pag. 189 sq.
2) Cf. Thuc. V 43.
3) Cf. ibid. 14, 4. 22, ’2.
⁴) Cf. Plut. Alcib. c. XIV (ed. Sintenis. Lip. 1839).
5) Cf. Thuc. V 21, 1. Plut. Nic, c. X.
ὁ) Cf. Thuc. V 35, 3. Bus. 1. e. pag. 106 sqq. 1:25 sqq.
⁷) Cf. Thuc. V 39.

