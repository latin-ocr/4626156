Euripidem etsi vitam a re publica remotam musisque deditam
semper egerit, nihilo minus quae et domi et belli gerebantur acri
ingenio observasse summaque opera civium suorum saluti consulere
studuisse fabulae eius satis demonstrant. Saepissime enim poeta,
quippe cui ad suggestum aditus non pateret, scaenam in usum suum
convertit, unde quae e republica esse sentiret cum civibus com-
municaret, ita ut in pulpito res publicas ageret neque magis
poetae tragici quam viri civilibus artibus praestantis partes sus-
ciperet.

Hanc autem fabularum cum rebus publicis coniunctionem ab
antiquis scriptoribus et scholiis leviter tantum perstrictam 1) sub-
tilius cognovisse cum ad universam fabulam intellegendam tempus-
que quo acta videatur circumscribendum, tum ad locos difficiliores
et suspectos recte interpretandos plurimum valere clarissimi viri
Boeckhius 2) G. Hermannus 3) Hartungus 4) Bergkius‚ alii 5) et verbis

1) Ne hoc quidem factum esse dicit Guetzlaff. Quaestionum de tragicis
res gestas sui temporis respicientibus epicrisis. Diss. inaug. Hal. 1865 pag.
2 sqq. Quem redarguit Gualt. Schmidt. Qua ratione Eulipides res sua aetate
gestas adhibuerit in Heraclidis potissimum quaeritur. Diss. inaug. Hal. 1881
pag. 5 citans Plutarch. ap. Boeckh. Graec. trag. princ. pag. 179. Dio. Chrys.
or. 52 ξ 11. Schol. ad Hec. 254—257 et ad Orest. 772.

2) Cf. Graec. trag. pn‘nc. Heidelb. 1808. quo libro vir ille doctissimus
primus tecta rerum publicarum in tragoediis vestigia subtilius indagavit.

³) Cf. eius editiones fabular. Euripid. Lips. 1800 sqq.

4) Cf. Eurip. restitutus sive scriptorum Eurip. ingeniique censura, quam
fecit Ι. A. Hartungus. Hamb. 1843. 44.

⁵) Cf. Hist. litt. Graec. tom. 111 cur. Gust. Hinriohs. Berol. 1884. Eiusd.
Die Absassungszeit der Andromache des Euripides. Herm. XVIII (1883) pag.
487 sqq. — Reliquos qui in hac re versati sunt enumerat G. Schmidt. 1. 0. pag. 3 sq.

1*

