15

 

Hanc deae praesentiam dramatis ratione non modo non postulari
aut excusari posse, sed etiam supervacaneam atque inutilem esse
omnes viri docti consentiunt 1). Actio enim plane ad exitum
perducta neque deus ex machina, quem aliis in fabulis ad nodum
solvendum in scaenam inducit, iam opus est. Accedit quod de
hostium in Atticam incursionibus mentio iniecta 2) minus apte ad
tempora heroica referri potest, aptissime autem ad tempus belli
Peloponnesiaci, quo fines Atticae quotannis Lacedaemoniorum
irruptionibus vastabantur.

Itaque Euripidem hic sua tempora respexisse et foedus, quod
in scaena Minervam commendare fingit, praesenti tempore ineundum
proponere apparet.

Quod si verum est, videndum nobis erit, quo potissimum
tempore fieri potuerit, ut poeta hoc civibus suis suadere in animum
induceret. Primum igitur inquiramus, quo tempore Athenienses
de societate cum Argivis ineunda cogitaverint quaeque res tunc
gestae eius societatis causae fuerint, deinde quo modo cum illius
temporis condicione poetae consilium singulique fabulae loci con-
veniant, qui tecta significatione ecdem spectare videantur.

Qui populi Atheniensis causam agebant omni tempore Athenas
amicitia cum Argis coniungere studuerunt 3), quae civitas simili
rei publicae forma uteretur 4) et cum Spartanis popularis imperii
inimicis veteres simultates haberet 5). Quare statim ab oppressa
optimatium potentia anno 460 a. Chr. n. Athenienses Pericle auctore
cum Argivis foedus fecerunt 6); atque Cleonem idem secutum esse

1) Cf. Bode. Hist. litt. Graec. ΙΙΙ 1 pag. 497. Bergk. 1. e. pag. 533 sqq.
Hartung. 1. c. Π pag. 103. Zirndorf. l. c. pag. 54. Zastr. l. e. pag. 9.

2) Cf. praeter v. 1191 sqq. supra citatos, v. 1205 sqq.

3) Cf. G. Gilbert. Beitrage zur inneren Geschichte Athens. Leipz. 1877
pag. 188 sqq.

4) Cf. Thuc. V 44, 1. Ipso ostracismo pam'ter atque Athenienses tunc
utebantur Argivi3 cf. Arist. Polit. VIII 2, 5 pag. 1302 A ed. Susemihl. G.
Busolt. Forschungen zur gliechischen Geschichte. Breslau 1880 pag. 77.

⁵) Non solum de terra Cynuria, sed etiam de principatu Peloponnesi,

quem Argivi antiquissimo tempore obtinuerant et tunc recuperare studebant.
Cf. Thuc. V 14, 4. 28, 2.

, ⁶) cf. Timo. Ι 102, 4.

