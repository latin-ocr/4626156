7

 

victis hostibus sive Graecis sive barbaris occisorum corpora sine ulla
condicione concederent 1). Athenienses autem Thebanos ad officium
revocantes non solum sanctissimarum legum vindices se ostenderant,
sed auxilium ab iis petitum praestitumque etiam documento erat,
penes Athenas iam antiquissimo ternpore principatum Graeciae fuisse.
Atque Athenienses ipsos ita sensisse luculentissimum tradidit testi-
monium Herodotus. Nam Athenienses cum ante pugnam Plataeen-
sem cum Tegeatis controversiam haberent, utri dextrum cornu in
acie tenerent, ut sibi hunc locum deberi demonstrarent, illius rei
mentionem fecerunt 2). Eandem huic fabulae in rhetorum lauda-
tionibus celeberrimae vim etiam Isocrates subicit hisce verbis: ῃὲκ
δὴ τουτων ῥάδιον κατιδεῖν ότι καὶ κατ ἐκεῖιον τὸν χρὸιον ἡ πόλις
ἡμῶν νγειιονικῶς εἶχεν, “ addens huius gravissimi officii haud im-
memores ne bellum quidem suscipere Athenienses dubitasse 3). Sed
cum tres fere diversae formae exstarent mythi de Thesei clarissimo
facinore 4), Euripides eam qua bellum Athenienses cum Thebanis
gessisse tradebatur secutus est, nimirum ut patriae gloriam augeret
et victoriam splendidissimam resque a militibus praeclare gestas
in scaena enarrando spectatorum et aures permulceret et animos
excitaret.

Ut igitur argumentum fabulae ipsum Atheniensibus summo
decori fuit, sic etiam verbis opes virtutesque eorum illustrantur
atque celebrantur, velut ab Adrasto, qui Theseum καλλίνικον ἄνακτα
et ἀλκιμώτατον καθ’ Ἑλλάδα κάρα appellat 5) potentiamque Athe-
narum ita praedicat:

1) Cf. Soetbeer. l. c. pag. 19 sq.

2) Of. Herod. IX 27. Zastr. 1. 0. pag. 11.

3) Cf. Paneg. ξ 57. (Isocr. orat. ed. Blass. Lips. 1878 vol. I pag. 54).

4) Cf. Soetbeer. 1. c. pag. 18. Antiquissima enini fama ipsisque Thebanis
probata erat in eadem terra atq ue ceciderant heroes Argivos sepultos esse3
vid. Pind. Ol. VI 15 sq. Nem. IX 22. Aeschylus contra in tragoedia quae
„Eleusinii“ inscripta erat hoc Eleusine factum esse finxerat, postquam Theseus
corpora illa gratia et pacto a Thebanis recepisset3 vid. Plut. Thes. e. XXIX.
Tertiam vero mythi formam, quam Euripides amplexus est, iam antea notam
fuisse ex loco Herod. IX 27 supra allato satis apparet. Errat igitur Bergkius
Hist. litt. Graec. 1. c. pag. 532 bellum a Theseo susceptum invenisse Euripidem
dicens. Cf. Soetb. 1. c, pag. 16 sqq.

⁵) Cf. Suppl. v. 113. 163.

