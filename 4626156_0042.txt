35

 

et ab ipso Adrasto l):
νέων γὰρ ἀνδρῶν θόρυβος ἐξέπλησσέ με·
qui eosdem iuvenes quod dedecorent patriae famam ita arguit ²):

ἐπεί τοι κοῦὃὲν αἰτία πόλις
κακῶς κλύουσα διὰ κυβερνήτην κακόν 3).

Quae omnia minime convenire mihi videntur in annum 420;
an poetam haec eodem tempore scripsisse existimamus, quo consilia
Alcibiadis, quem ipsum iuvenem perspicue designat, populo vellet
probare? Cui viro tum quidem munus στρατηγοῦ petenti nihil
certe potuit magis offensioni atque incommodo esse quam illa
crimina et imprimis quae citavimus verba Thesei ὃ μὲν ὅπως
στρατηλατῇ. Denique quod populi turbulentos adsentatores vehe-
menter exagitat et iis sub Thesei persona imaginem atque rem
publicam Periclis consulto opponit 4), nonne hoc factum esse cen-
sebimus, cum civitas ab istius generis hominibus turbaretur eorum-
que temeritate meliorum temporum memoria excitaretur? Itaque
haec omnia optime conveniunt in annum 424, quo Athenienses
magno proelio a Thebanis victi sunt et Cleo, unus omnium populi
turbatorum insolentissimus atque audacissimus, maxima auctoritate
floruit.

Quid vero Euripidem adduxerit ut fabulam tunc inceptam
abiceret quamquam compertum non habemus, tamen non sine ali-
qua veritatis specie suspicari nobis licet. Paulo enim post pugnam
apud Delium factam Athenienses et Lacedaemonii indutias inierunt,
ex quibus diuturnam pacem orituram esse pacis amantes spera-
bant 5). Sed cum Lacedaemoniis in Thracia bellare perseverantibus
haec spes Athenienses falleret pacis tum cupidissimos, Euripidem,
quem priore tempore belli Peloponnesiaci omnino ex rerum publica-

1) Ibid. V. 160.
2) Ibid. v, 879 sq.
3) Cf. etiam V. 737 sqq. et quos supra citavimus v. 744 sqq.
4) Vid. infra pag. 43.
⁵) Of. Thuc. IV 117. Beloch. 1. 0. pag. 43 sq.
3*

