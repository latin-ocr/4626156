44

 

θαρσοῦντας, λέγων κατέπλησσεν ἐπὶ τὸ φοβεῖσθαι, καὶ δεδιότας
αὖ ἀλόγως ἆντικαθίστη πάλιν ἐπὶ τὸ θαρσεῖν. ἐγίγνετό τε λόγῳ
μὲν δημοκρατία, ἔργῳ δὲ ὑπὸ τοῦ πρώτου ἀνδρὸς ἇρχή.“ Quibus
lectis comparatisque cum iis quae EurIpides Theseum dicentem et
gerentem facit, nemo non videbit poetam et rerum scriptorem ita
consentire, ut poeta ad Periclis mores et facta Thesei imaginem
finxisse iudicandus sit.

Iam si quaerimus, quare in hac quidem fabula suam de rei
publicae forma ac disciplina sententiam protulerit, foederis Argivi
causa, in quo summa totius fabulae vertatur, id factum esse haud
difficile est intellectu. Nam cum Argivi paulo ante Boeotorum
amicitiam sibi parare studuissent, Athenienses vero ambigerent,
utrum pacem cum Spartanis initam servarent cumque Thebanis in
gratiam redirent an potius Argivorum societatem sequerentur, poeta
et cives suos et Argivos monitos voluit Thebanos paucorum imperio
oboedientes neque Atheniensium neque Argivorum, quippe qui po-
pulari imperio parerent, veros amicos esse posse, Athenienses autem
atque Argivos ipsa rei publicae forma ad societatem intimam adduci.
Neque alia fuit causa, cur eorum studia laudibus efferret, qui
moderato populi imperio studebant. Namque horum consensu et
auxilio Nicias pacem cum Lacedaemoniis fecerat ¹), hos igitur a
Nicia avertere sibique conciliare debuit is, qui illam pacem dirimere
et ad Argivorum foedus Athenienses perducere volebat. In huius
partis solius potestate erat, foedus illud fieret necne; optimates
enim in acquirenda vel conservanda Lacedaemoniorum amicitia
semper sibi constabant neque ei consilio conciliari poterant 2), mul-
titudinem in res novas utique prolixam conciliari opus non erat 3).
Ita autem moderatis civibus non solum adsensit, sed horum causa
in conscribenda fabula etiam omnia consulto vitasse videtur, quac
eorum animos offenderent. Euripidis enim tragoedias perlustranti
ubique occurrunt libera illa atque aspera de rebus summis tam
divinis quam humanis iudicia multitudinis opinioni prorsus contra-

 

1) Cf. Plut. Nic. IX.
2) Cf. Hertzb. l. c, pag. 79.
3) Cf. Bus. 1. c. pag. 95. Beloch. l. c. pag. 14.

