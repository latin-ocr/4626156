17

autem, cuius sententiam ipse eventus iam probaret, opportunum
rei gerendae tempus sibi dari ratus ilico nuntios clam Argos misit:
quam celerrime Athenas venirent ad foedus faciendum3 se ipsum
omnibus modis eos iuvaturum esse 1).

Sed paucis diebus ante de iis quoque, quae inter Lacedae-
monios et Boeotos convenerant, nuntius Argos allatus erat et totam
civitatem vehementissime commoverat, cum omnes persuasum habe-
rent, ea quae Nicianae pacis sponsiones violarent fieri non potuisse
nisi concordia inter Spartanos Thebanos Athenienses restituta:
Athenienses Panacti excidium probasse et in eo iam esse, ut cum
Thebanis foedus icerent. Timentes igitur, ne indutiis triginta anno-
rum, quas cum Spartanis fecerant, ad finem vergentibus eodem
tempore cum omnibus illis civitatibus bellum sibi gerendum esset,
solamque salutem in recuperanda Lacedaemoniorum amicitia positam
esse arbitrati, tam praepropere legatos Spartam miserunt, ut neque
verum rei statum ab Atheniensibus perquirerent, neque Mantinen-
sium aut Eleorum, sociorum suorum, ullam rationem haberent 2).

Hoc ipso igitur tempore nuntii Alcibiadis, quos supra comme-

moravimus, Argos advenerunt et quo pacto res se haberet docuerunt.

Quo factum est, ut Argivi se frustra timuisse cognoscentes iterum
sententiam mutarent3 et ut paulo ante socios neglexerant, ita tunc
legatos Spartam missos nihil curabant et una cum Mantinensibus
et Eleis statim legatos de foedere Athenas miserunt 3).

Sed vix Lacedaemonii rem praeter opinionem evenisse com-
pertum habebant, cum ipsi quoque legatos Athenas miserunt, qui
illi foederi officerent, simul societatis cum Boeotis initae excusatio-
nem adferrent4). Hi legati ab Atheniensibus pacis servandae stu-
diosis benevole excepti cum in senatu se cum summa potestate de
componendis omnibus controversiis venisse dicerent, Alcibiadi metum
iniciebant, ne, si hoc ad populum quoque referrent, vulgus ad suam
voluntatem perducerent atque ad repudiandam Argivorum societatem
impellerent. Quo periculo interposito Alcibiades ne turpissimam

1) of. ibid. v 43, 3.
2) of. ibid. V 40. 41.
Â³) of. ibid. V 44.

4) of. ibid. v 44, 3.

