30

Athenienses a temeritatis culpa defendere dIcit. Quod autem idem
vir doctus illa verba non referenda esse nisi ad ipsius fabulae argu-
mentum opinatur, quoniam priscis temporibus Athenienses a multis
temeritatis accusatos esse fama tulerit (adfert Isocr. Paneg. 14.
Τ11110. Ι 70) similesque loci etiam v. 576 sqq, Heraclid. v. 329 sqq.
inveniantur 1), equidem hoc ei concedere non possum. Quamquam
enim in vulgarem quoque famam illa Aethrae verba aliquo modo
quadrant, tamen melius convenire mihi videntur in res anno 420
gestas, neque fieri potuisse puto, quin Athenienses ea verba cum
audirent ad foedus Argivorum referrent, quod multi tamquam
inconsideratum dissuadebant. Mea igitur sententia poeta eos qui
illud foedus agebant a temeritatis crimine defendere voluit, monens
Atheniensium civitatem, quippe quae laboribus periculisque per-
ferendis potentiam atque gloriam sibi paraverit, eorum qui teme-
ritatem sibi obicerent opprobria contemnere,

Quoniam quo modo Euripides singulis locis foederis Argivorum
rationem habuerit explicavi, reliquum est ut pauca dicenda ¹esse.
videantur de iis quae Hauptius contra sententiam nostram dis-
putavit 2). Qui vir doctus fieri non potuisse dicit, ut Euripides, qui
sit amantissimus pacis, foedus civibus suaderet, quo confecto quin
bellum redintegraretur dubium non fuerit. Fuit sane pacis aman-
tissimus Euripides3 sed idem fuit amantissimus patriae. Aliud
autem est pacem amare, aliud bellum ad salutem atque gloriam
patriae necessarium dissuadere. Itaque decem fere annis ante,
cum Pericles bellum contra Peloponnesios suscipiendum suaderet,
ab huius viri partibus poetam stetisse Heraclidarum fabula docet 3);
ut vero tunc Periclis, ita hoc tempore Alcibiadis auctoritas ad
Euripidis sententiam plurimum valuit. Atque ex illo foedere bellum
oriturum esse licet ipse Euripides persuasum habuerit, nonne si
neglectis Atheniensibus cum Lacedaemoniis Argiri foedus icissent
idem fore persuasum habere debebat? Lacedaemonii enim quod
Nicianam pacem violantes cum Boeotis foedus inierant, se pacem
servare nolle satis demonstraverant eodemque foedere potentiam

s> Cf. 1. ρ. ibid.
²) Cf. 1. C. 11 pag. g,
³> Cf· Bergk, 1· 0· rag. 517. 577

