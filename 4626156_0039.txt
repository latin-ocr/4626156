32

posuit? Neque magis probandum est, quod Bergkius sentit, post-
quam Argivi cum Atheniensibus agere coeperint, Euripidem hanc
fabulam ex tempore dispositam celeriter conscripsisse 1). Licet enim
quam facillime poeta tragoedias elaboraverit, tamen nemini in
opinionem venturum spero, ut non plus sedecim diebus fabulam,
et eam nequaquam neglegentius compositam 2), elaborasse atque
docuisse dicat. Et neque Bergkium neque Zastram ita iudicaturos
fuisse puto, si illius temporis ratione subt-ilius exquisita sibi per-
suasissent, tam breve spatium inter res gestas, quae in fabula
designantur, et Dionysia magna intercessisse.

Quid ergo statuendum videtur, cum complures loci fabulae
medio fere Elaphebolione actae aperte ad res paucis summum die-
bus ante eiusdem mensis initium factas pertineant, tota fabula
autem tam brevi temporis spatio conscripta esse nequeat?

Mea igitur sentent-ia Euripides publicis rebus subito commu-
tatis inserviens fabulam iam priore tempore conceptam retractandam
sibi sumpsit eamque temporibus adaptavit. Liceat autem hoc loco
in memoriam revocare quod in prima huius disputationis parte 3)
ex necessitudine quae fabulae curn rebus ad Delium factis intercedit
collegimus, poetam statim ex eo tempore cum Athenienses in The-
banos ira vehementissima flagrarent hanc materiam tractasse, qua
nihil tum aptius esse potuit. Sed alia sunt eaque gravissima, quae
sententiam nostram comprobent. Compluribus enim locis immodi-
cum belli studium vehementissimis verbis damnatur, velut a prae-
cone Thebano:

ὅταν γὰρ ἔλθῃ πόλεμος εἰς ψῆφον λεώ,
οὗόεὶς ἔθ’ αὐτοῦ θάνατον ἕνζλογίζεται,

τὸ δυστυχὲς δὲ τοῦτ’ ἐς ἄλλον ἐκτρέπει.

εἰ δ’ ἦν παρ) ’ὄμμα θάνατος ἐν ψήφου φορᾷ,
οὖν, ἄν ποθ) Ἑλλὰς δοριμανὴς ἀπώλλυτο 4).

 

1) Cf. 1. e. pag. 534.

2) Cf. Bemhard. l. c. pag. 466. Bergk. l. c. pag. 537 sqq. Ο. Mueller.
Hist. litt. Graec. Π pag. 133. G. Hermann. Suppl. praef. pag. IV. Rumpei.
Philolog. XXIV pag. 408 sqq, qui ex numero solutionum, quas poeta in
trimetris admisit, severioris artis tragoediis Supplices adscribendas esse de-
monstravit.

3) vid. sup. pag. 12.

4) suppl. v. 481 sqq.

