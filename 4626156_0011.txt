4

 

et re docuerunt. Itaque cum Supplices Euripideam, quae tota
fere in rebus publicis vertitur 1) multasque illorum temporum sig-
nificationes exhibet, nondum accuratius tractatam esse mihi persua-
sissem2)‚ haud inutilem laborem me suscepturum* ratus in hac
fabula studium meum collocavi, ut quomodo Euripides in ea tem-
pora sua respexisset excuterem. Neque neglexi quod viri docti
monent, in hac re summa cautione opus esse consideratoque iudicio,
ne praepropere suspicantes in futiles vanasque opiniones incidamus,
quandoquidem et tempora illa nobis minus nota et tales rerum
aequalium significationes per se saepe obscurae et ancipites sunt.
Certo autem poetam consilium extra proprios iustosque tragoediae
fines situm secutum esse affirmabimus, ubicunque argumentum
ita electum vel immutatum est, ut cur id factum sit ex re quae
agitur ipsa explicari nequeat, omnibus deinde locis quibus personas
facit agentes vel dicentes, quae ad tempora mythica et personarum
condiciones atque mores non quadrant aut tam ambigua sunt, ut
spectatores ea ad sua tempora ultro rettulisse videantur. Nec
minus in chori canticis egregiorumque virorum ut Thesei Erechthei
dictis, vel ubi personae cuiusdam verba adversarii responsis non
refutantur, ipsius poetae occurrere placita conici licet 3).

Atque ita disputationem instituendam putavi, ut examinarem
et quae universae tragoediae cum illis temporibus esset necessitudo

¹) Cf. Boeckh. l. e. pag. 178. 188. G. Herm. Suppl. praef. pag. IV.
Fix. Eurip. fab. Par. 1843 pag. XIII. Bergk. Hist. litt. Graec. l. 0. p. 513 sqq.

2) De hac tragoedia scripserunt: Ad. Soetbeer.' De mythico argumento
Eurip. Suppl. Diss. inaug. Gott. 1837. Jul. Zastra in progr. gymn. Neiss.
1848. Rud. Gebhardt. De Supplicum Euripideae interpolationibus. Diss. inaug.
Jen. 1882. Hi tamen omnes ex proposito suo rerum aequalium indicia strictim
tantum et quasi in transitu attingunt. Nullius autem momenti ad hanc reni
est De Hollander. De Euripidis Supplicibus. Diss. inaug. Lugd. Bat. 1840.
Deinde hoc loeo memorandi sunt: H. Zirndorfer. De chronologia fabular. Euri-
pidear. Marb. 1839. K. Schenkl. Die politischen Anschauungen des Euripides,
Wien 1862. Rich. Haupt. Die {iussere Politik des Euripides. Progg. gymn.
Eutin. 1870. Ploen. 1877., quorum disputationes quamquam fabulas Eurip.
in universum respiciunt, tamen multa huc pertinentia continent.

³) Cf. Haupt. 1. c. I pag. 7. Guetzlaff. 1. c. pag. 1 sq. Schmidt. l. e.
pag. 7 sqq. Roscher. Leben, XVerke und Zeitalter des Thucydides. Gott.>1842

pag. 541 sq.

