12

 

vehementissime eo irritarent, quod corpora in proelio occisorum dum
Athenienses in Boetia morarentur reddere recusabant, violantes
legem illam sanctissimam et ab omnibus Graecis omni tempore
summa religione servatam. Septemdecim demum dierum spatio
intermisso, postquam Delium recuperaverunt et multum per cadu—
ceatores actum est, morem iis gesserunt 1).

Quam rem a scriptoribus traditam si consideraverimus, mirum
in modum cum Supplicum argumento consentire videbimus. Utro--
bique iidem Thebani victores, communes Graecorum leges irridentes
iustasque occisis exsequias fieri prohibentes, utrobique exacerbati
Atheniensium animi, utrobique caduceatorum tam verbosae quam
irritae actiones 2). Ex hoc insigni consensu autem duas res colligi
licet: Euripidem in argumento fabulae tractando res ad Delium
factas respexisse idque haud ita multo post, priusquam Atheniensium
ira defervescere coepisset3 deinde ea de causa hanc materiam sump-
sisse et in impietate Thebanorum, Atheniensium pietate amplificanda
tam copiosum fuisse. ut horum in illos odium effunderet atque
eosdem Thebanos, qui tunc victoria elati occisos tradere recusarent,
iam multis ante annis a suis civibus vi armisque idem coactos
esse admoneret eaque admonitione cives suos cohortaretur et de
rebus suis bene sperare iuberet 3).

Eodem etiam pertinet quod ad epigonorum qui vocantur
victoriam identidem animos advertit 4) et fortunam blandientem
Thebanis, utpote variam ac mutabilem, facile posse in contrarium
vertere dicit, velut:

¹) Cf. Thuc. l. 0. cap. 101.

2) Cf. Bergk. 1. c. pag. 536 adn. 218. „Unwillkiirlich wird man an die
ausfiihrlichen staatsrechtlichen E1·'(')1·ternngen zwischen boeotischen und attischen
Herolden bei Delion erinnert3 wenn Thuc. IV 97—100 diese Verbandlungen
ini Detail mitteilt, so gibt er gewiss ein annahernd treues Bild der Wirklichkeit.“

3) Contra Guetzlaffius l. 0. pag. 56 „peius solacium excogitare poetam
non potuisse quani fabulam scaenae committere, quae victoriam de iisdem The-
banis reportatam descripserit qua Athenienses Argivis id praestitissent, quod ‘tunc
nc sibi ipsis quidem praestare potueiint.“ Cuius sententiae mentionem facere
satis habui; neque enim vereor ne qui diligenter animoque non praeoccupato
fabulam legerit huic sententiae accedat.

⁴) Cf. Suppl. v. 1143 sqq.

